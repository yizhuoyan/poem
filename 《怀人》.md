
# 《怀人》



------

##2011-03-05
~~~
万木催山势，
双崖落径深。
江山一眼尽，
梦中也无人。
~~~

##2011-04-17
~~~
梦枕一窗雨， 
光阴又几分。 
那堪神女问， 
楚王是何人？
~~~

##2011-07-30
~~~
日晚风啼鸟，
花眠土漫香。
闲端君所赠，
坐等月一窗。
~~~

##2011-08-05
~~~
雨静夜初凉，
风黑泥有香。
楼台昨夜月，
应照小轩窗。
~~~


##2011-08-09
~~~
秋水多含泪，
庭前过客听。
蒙蒙天际外，
细雨细腰轻。
~~~

##2011-08-11
~~~
木叶轻风落，
鸣虫水月波。
山观星入夜，
明日彩云多。
~~~

##2011-08-20

~~~
轻风山已暖，
软语日初升。
梦醒寒风入，
一窗冷月生。
~~~

##2011-08-21
~~~
清风细柳丝，
溪水小虫吱。
石径铺秋叶，
白云卧远思。
~~~

##2011-08-21

~~~
三更听雨尽，
还梦旧亭台。
睡眼推窗去，
清风照面来。
~~~

##2011-08-26

~~~
风起云遮日，
山高鸟近人。
入林蝉不静，
石径叶纷纷。
~~~

##2011-08-26
~~~
孤月高楼冷，
独酌永夜长。
秋风迎客面，
暖暖桂花香。
~~~

##2011-08-29
~~~
犬吠出深巷，
清辉入破窗。
无情人万里，
灯下客双行。
~~~

##2011-08-30
~~~
小字初约后，
黄昏只二人。
相依山渐冷，
入夜月如今。
~~~

##2011-08-30
~~~
肤润肌如雪，
蛮腰无骨身。
此时床上客，
不是梦中人。
~~~

##2011-10-07
~~~
枕上留一梦，
多逢雨夜时。
今秋天不爱，
长是月空枝。
~~~

##2011-10-11
~~~
酒醉枝头月，
梦幽枕上痕。
平生无憾事，
只是负一人。
~~~
##2011-10-22

~~~
临窗生远绪，
近夜起相思。
候尽灯一盏，
双痕梦醒时。
~~~

##2011-10-31
~~~
归家听雨爱，
游寺对云亲。
忆此心如涩，
一窗夜自深。
~~~

##2012-01-05
~~~
几口驱寒酒， 
一窗寂寞深。 
常思闺里梦， 
可有去年人？
~~~

##2012-01-09
~~~
偶尔得一算，
别君已六年。
往来多少事，
昨夜落窗前。
~~~

##2012-02-03
~~~
别处红烛暖，
衾边泪痕深。
浮云难入梦，
世上已无人。
~~~

##2012-02-09
~~~
凝日还西后，
隔窗伴夜时。
盼君多入梦，
怜我久相思。
~~~

##2012-02-23
~~~
终日奔波苦，
得闲且忆君。
此生归旧梦，
迟了美人心。
~~~

##2012-04-14
~~~
连日周公怨，终怜赐见卿。
温香失复醒，冷泪见天明。
似坠花边露，如诗雨后虹。
人生多美事，愿入梦之中。
~~~

##2012-04-26
~~~
长夜频空醒，
孤眠梦扰人。
日高方懒起，
对镜眼角痕。
~~~


##2012-04-26
~~~
眼闭思随远，
天涯定有人。
清风它自去，
花上月一轮。
~~~

##2012-06-08
~~~
夜生多少泪，
古剑再难寻。
同死成蝶续，
如何到往年？
~~~

##2012-06-24
~~~
黄昏漫寂意，
夜近静人思。
犬吠虫鸣绕，
平生在此时。
~~~

##2012-09-13
~~~
残照天如海，
白云望我长。
风中无一字，
何必入门窗？
~~~

